---
layout: post
title:  "Nike e Stranger Things"
date:   2019-08-07
desc: "Sneacker anni 80"
keywords: "Nike,StrangerThings,Sneaker,Blog,News"
categories: [News]
tags: [Nike,StrangerThings,Sneaker,Blog,News]
icon: icon-html
---
**Nike per Stranger Things: la collezione di sneakers anni Ottanta** <br>
![Img](https://magazine.trovaprezzi.it/images/2019/07/nike_x_stranger_things.jpg) <br>
Da qualche giorno è ricominciata su Netflix la terza stagione di Stranger Things: il gruppo di ragazzini di Hawkins, una cittadina dello stato dell’Indiana, è di nuovo alle prese con il mix di horror, fantascienza e fantasy che ha reso tanto popolare la serie. In soli quattro giorni, la serie televisiva ambientata negli anni Ottanta ha registrato un vero e proprio record di visualizzazioni: sono 40,7 milioni gli account Netflix che hanno cominciato (o finito!) a guardare le avventure dei ragazzini di Hawkins.

In occasione del lancio della terza serie, Nike (come molti altri brand stanno facendo) ha deciso di cavalcare l’onda Stranger Things e di proporre una collezione limitata di sneakers e abbigliamento sportivo dedicato alla saga di Hawkins: ovviamente parliamo di scarpe sportive vintage, che spopolavano negli anni Ottanta, durante i quali è ambientata la serie, e che oggi si abbinano benissimo a Levi’s datati e T-Shirt stampate con beniamini di quegli anni che vanno tanto di moda.

## Collezione Nike x Stranger Things
Lo stile retrò, quest’anno più che mai sembra essere molto popolare, quindi via libera alla collezione Nike x Hawkins High che comprende tre paia di sneakers, un cappellino e due serie di T-shirt, hoodie e pantaloni della tuta in verde e bianco.

## Nike x Stranger Things Tailwind 79
Hanno debuttato nel 1978 alle Hawaii, durante la staigone delle maratone, e ben presto sono diventate uno dei modelli più amati del brand americano. Si tratta della prima scarpa da running firmata Nike e ancora oggi rappresenta un modello dalla tecnologia innovativa all’interno di una silohouette classica: tomaia in mesh, collare morbido, cuscinetto Nike Air a tutta lunghezza e battistrada con pattern waffle le rendono scarpe da corsa confortevoli e stilose. Le Nike Tailwind 79 per Stranger Things hanno i colori della scuola superiore di Hawkins, una perfetta combinazione di verde e arancione. <br>
![Img2](https://magazine.trovaprezzi.it/images/2019/07/Nike-Tailwind-79.jpg) <br>

## Nike x Stranger Things Cortez
Una delle migliori scarpe Nike di sempre, celebre in tutto il mondo. Le Cortez fanno il loro debutto nel 1972 e le vediamo anche ai piedi di Tom Hanks nel film Forrest Gump. Con il passare degli anni hanno subito diverse modifiche: il modello originale era in pelle, dotato di un cordoncino sul tallone, mentre a metà degli anni Novanta uscì una nuova versione, migliorata nel comfort ma dove l’estetica era rimasta fedele all’originale. Dal 2003 Nike dà la possibilità di selezionare online, da un campionario di combinazioni cromatiche, il colore preferito per le proprie Nike Cortez. Il modello pensato per la serie di Hawkins è bianco con swoosh verde e richiami arancioni. <br>
![Img3](https://magazine.trovaprezzi.it/images/2019/07/Nike-Cortez-Classic.jpg) <br>

## Nike x Stranger Things Blazer
L’esordio delle Nike Blazer risale al 1972, quando vengono presentate come scarpe da basket: non è un caso che il principale testimonial di queste scarpe sia stato proprio una leggenda della pallacanestro, George Gervin, il famoso Ice Man. L’unione della suola e della tomaia era la loro caratteristica distintiva e quello che le rendeva uniche. Negli anni sono state prodotte in pelle, scamosciato e tela, in versione low o mid, e nel 2003 è uscita una collezione limitata firmata da Futura, un famoso artista di graffiti newyorkese. Non potevano mancare nella collezione vintage per Stranger Things, dove le troviamo bianche con swoosh arancione e dettagli verdi. <br>
![Img4](https://magazine.trovaprezzi.it/images/2019/07/Nike-SB-Blazer-Low.jpg) <br>

FONTE: [TrovaPrezzi](https://www.trovaprezzi.it/magazine/sport/2019/07/21/nike-per-stranger-things-la-collezione-di-sneakers-anni-ottanta?utm_source=trovaprezzi&utm_campaign=2f5bfc5dca-190730-mag&utm_medium=email&utm_term=0_08d6eddc43-2f5bfc5dca-91541199)

